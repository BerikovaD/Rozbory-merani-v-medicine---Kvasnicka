## Skript 06-11-2020

#### Farské oznamy

**Kam pôjdeme ďalej**
Ešte nás čaká jedna prednáška o simulácii, a potom sa dostaneme na koniec pevnej časti kurzu. Kam sa budeme uberať ďalej, závisí aj od vašich preferencií. Napodiv vďaka dištančnej výuke máme časovú rezervu. Niekoľko návrhov:

* Praktická štatistika v R - lineárne modely (ANOVA), viacnásobné porovnania, bežné testy a alternatívy k nim, kontingenčné tabuľky načo používať p-hodnoty a na čo nie atd.
* Metódy počítačovej štatistiky - simulácie, bootstrap, krížová validácia. Úvod bude na ďalšej prednáške. 
* Kauzálne metódy - kauzálne modelovanie, ako zisťovať kauzálne vzťahy. 
* _*Web scraping*_ - ako získavať dáta z (nedátových) Internetových zdrojov

Môžete prísť aj s vašimi témami. 

Ešte niečo k oznamom?

#### Repozitár

Aby ste mohli používať najnovšie verzie súborov, vždy na začiatku prednášky si prosím zosynchronizujte repozitár. To napríklad v GitHub Desktope znamená urobiť `Pull origin` alebo  `Fetch origin`.

#### Domáca úloha

Tento týždeň sa vám ich urodilo hneď niekoľko. 

1. Domáca úloha z grafov (nakoniec) - balík `ggpubr`. Môže vám byť bezprostredne užitočný, pretože obsahuje predžuvané grafy. Úloha bola zoznámiť sa a nakresliť nejaké dáta. 

2. Domáca úloha “Čo sa deje v týchto dátach”, o neurotikoch a ich platoch.

3. Domáca úloha o Covide a o tom, ako používa `dplyr` s časovými radmi.

**Termíny** berte skôr ako návrh. Nebudem nikomu robiť problémy, ak odovzdá domácu úlohu o pár dní neskôr. Na druhej strane, budú prichádzať nové domáce úlohy, takže nebudete mať veľa času na tie staré.
**Odovzdávanie** Pošlite mi príslušné súbory mailom alebo - lepšie - mi pošlite link na súbor na vašom GitHube. 


## Dnešný program

2. `dplyr` : práca s čistými tabuľkami, `code/RTutorial_dplyr.Rmd`: úpravy a sumarizácia tabuliek. To, čo sme začali na konci minulej prednášky, ale nedorobili .
2. Poučný príklad o dôležitosti dobre si nakresliť dáta.

## Kde sme skončili

Uprostred poučného príkladu

## Nabudúce

1. **Rozprávame sa** o téme na budúce prednášky
2. **Domáce úlohy**  budú pribúdať aj tento týždeň
3. **Preberáme**: Simulácie, počítačovo-intenzívne metódy - bootstrap a iné metódy resamplingu.











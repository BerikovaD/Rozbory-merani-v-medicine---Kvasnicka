## Skript 23-10-2020

#### Farské oznamy

- organizačné veci - máme niečo? 

#### Repozitár

Aby ste mohli používať najnovšie verzie súborov, vždy na začiatku prednášky si prosím zosynchronizujte repozitár. To napríklad v GitHub Desktope znamená urobiť `Pull origin` alebo  `Fetch origin`.

#### Domáca úloha

Domácu úlohu z kreslenia grafov som bohužiaľ nestihol zavčasu pripraviť.

##### Ako doručiť domácu úlohu

Existuje niekoľko možností. 

1. Ste iba tri, môžete mi súbory poslať e-mailom. To je síce praktické,, ale nie výchovné.

2. Zriaďte si svoj repozitár a pošlite mi link. Prácnejšie, trocha výchovné.

3. Čisté riešenie sa volá `pull request`. Je to žiadosť o prijatie navrhovaných zmien do hlavného repozitára. Pozostáva zo 4 krokov:

   - Stiahnete si repozitár z GitHubu k sebe na počítač. 
   - V GitHub Desktope vytvoríte vetvu - `branch` - teda osobitnú verziu celého repozitára. Menu `Branch -> New branch`. Do nej urobíte požadované zmeny, teda pridáte svoj súbor s domácou úlohou. 
   - V GitHub Desktope vytvoríte `pull request`,  menu `Branch -> Create pull request`. GitHub ma upovedomí o vašej žiadosti, ja ju schválim a urobím `Merge` - teda operáciu, pri ktorej sa vaše zmeny premietnu do hlavného repozitára. 
   - Vy svoju vetvu potom zmažete a urobíte `pull` v `mastter` vetvi - vaše zmeny sa objavia v hlavnom repozitári. 

   Toto vyzerá dosť zložito, a naozaj sa to v podstate neoplatí robiť pre pridanie jedného súboru.  Navyše tu je administrátorská otázka, či chcem mať v hlavnom repozitári vypracované domáce úlohy. Myslím, že nechcem :-) Takže navrhujem postupovať podľa bodu 2, v prípade potreby podľa bodu 1. 

#### Dnešný program

3. Importujeme, `code/RTutorial_Import.Rmd`. Ideme s našim príkladom RT-PCR, bude aj trocha analýzy, a nakoniec budeme importovať z Excelu.
2. `tidyverse` - organizácia dát, manipulácia s tabuľkami.

Poprosím o doinštalovanie balíčka `nycflights13`. Je to dátový balíček s dátami o letoch z newyorských letísk v roku 2013. Budeme ho potrebovať pre rozprávanie o manipulácii s dátami pomocou `tidyverse`.



### Výsledok

Skončili sme import, ale k tidyversu sme sa zatiaľ nedostali. 



